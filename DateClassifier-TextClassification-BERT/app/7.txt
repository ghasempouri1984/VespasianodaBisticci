Honorevole come fratello et caetera. Ne' dì passati ricevetti una tua de dì 2 di questo, la quale mi die' et piacere et consolatione assai, perché chiaramente compresi quanta era l'affectione tua verso di me, scrivendo sì teneramente et con tanta carità quanto fai. Illud enim iamdudum tritum vetustate proverbium mihi inter legendum occurrebat, quo dici et predicari solet quod ex abundantia cordis os loquitur. Ringràtioti di tanta affectione. Né altro per al presente ti posso fare che offererti di risponderti in questa benivolentia colla medesima carità; direi maggiore, se io vi credessi potere aggiugnere, perché io cognosco sarei obligato ad farlo non altrimenti che cholui che prima riceve il beneficio, il quale, secondo la sententia de' philosophi, è obblighato a renderne uno maggiore che quello che ricevette. Sed hec hactenus, presertim inter nos, quorum veram et vetustam amicitiam multis et variis experimentis iam pridem approbatam et confirmatam fuisse constat. Ho inteso et bene gustato tutte le parti della predecta tua, alle quali non acchade di fare altra risposta, se non di tutto lodarne et ringratiarne Idio, et pregharlo ci degni concederci tanto della sua gratia, che noi possiamo conservare questa sancta opera della pace, alla quale io sono molto bene disposto ad farne ogni et qualunche cosa, quello pocho del tempo che io ci ho a stare, che desidero venirne presto, perché ho parecchie faccende d'importanza che continuamente mi tirano. Spero che le cose anderanno bene. De' facti di Ser Giovanni d'Aversa se ne die' commessione agli ambasciadori et fecesene la commessione <che> sai. Et perché io ho veduto una lettera che Francho scrive a Bartolomeo Serragli, dove gli conta più cose (infra l'altro dice che 'l facto suo è in tutto spacciato), però non m'è paruto darmene altra brigha. Rachomandami a messer Agnolo et al compare Dietisalvi, et saluta Piero et Donato per mia parte. Sono a' piaceri tuoi. Christo di male ti guardi.